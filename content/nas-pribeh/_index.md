+++
title = "Náš příběh"
layout = "page"
+++

Začalo to jednoho časného rána v roce 2014, když se parta kamarádů rozhodla uskutečnit bláznivý plán a pořídit si stánek s burgery. Rozkaz zněl jasně: budeme dělat ty nejlepší burgery z kvalitních farmářských surovin, ale přitom za rozumnou cenu. Nápad to byl jednoduchý, ale jak se ukázalo, fungoval dokonale.

O pár let později jsme opanovali farmářské trhy na vinohradském náměstí Jiřího z Poděbrad, které se stalo naší trvalou základnou. Se stánkem jsme zároveň projezdili celou republiku a zúčastnili se stovek food festivalů, hudebních festivalů i soukromých akcí. I když už jsme trochu povyrostli, z ulice se jen tak nestáhneme. Dál nás baví vozit náš cirkus na nejrůznější místa a bavit se na stánku s našimi spokojenými zákazníky.

Jak vám potvrdí devět z deseti gangsterů, žít na ulici – a ještě spíše na ulici vařit – to není jen tak. Zkušenosti nasbírané na dlažbě jsme zúročili při poskytování [cateringu]({{< relref "/catering" >}}), kde pro vás dokážeme prakticky cokoliv a kdekoliv. Také jsme se vrhli do provozování vlastního [bistra]({{< relref "/bistro" >}}) a hospody v jednom, abychom měli aspoň jedno místo, kam za námi naši fanoušci můžou vyrazit každý den.

A proč se to celé jmenuje Kaiser Franz? Inu, legenda praví, že burger vymysleli coby rychlé a poctivé jídlo čeští vojáci v zákopech prusko-rakouské války, když se bili za císaře Františka Josefa. Věřit tomu nemusíte – ale naše burgery byste určitě ochutnat měli!